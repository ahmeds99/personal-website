---
title: "Uke 4 - iOS, tilbake etter ferie og volleyball"
pubDate: 2024-07-24
id: 4
---

Uke 4! Ferien over for denne gang, tilbake på frontend og Voldsløkka idrettspark.

## Faglig 💻

Vi satte denne uka i gang den andre sprinten! Ferien er ferdig, og det var litt smellen å komme tilbake på mandagen etter en digg ferie. Men, det gikk seg til og fortsatte der vi slapp, men denne gangen prøvde jeg meg mer på iOS. Vi fortsatte på de anbefalte gruppetimene, og fikk nå funksjonaliteten vår over på Booking-siden i Sats-appen også.

Ellers viste det seg at det ikke bare er å kopiere over en eksisterende funksjonalitet (som å booke en gruppetime) og bare benytte seg av denne i sin egen modul. Ofte er det flere ting og logikk som skal på plass, og som nyutdannet eller en med liten erfaring, så er det ikke alltid like lett å estimere hvor lang tid en gitt oppgave tar, nettopp pga at noe som virker enkelt kan ta lenger tid, og motsatt. Satser på at dette kommer seg med mer erfaring.

Ellers en god uke, og deilig få kommet seg tilbake på iOS-kjøret.

## Trening og sosialt 🏋️

Ingen social run denne uka, fortsatt feriestemning på kontoret, men vi dro og spilte volleyball på Voldsløkka på fredag! Gøy, varmt og veldig god stemning. Ble også en Crosstraining gruppetime på Storo samme dag, og var ganske ferdig mot slutten av dagen. Overall, en bra uke både med jobb og trening.

## TL;DR 📜

Tilbake på iOS med et bagger-slag etterfulgt av en smash.
