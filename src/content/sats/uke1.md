---
title: "Uke 1 - Bli kjent med teknologiene"
pubDate: 2024-06-30
---

Denne miniserien av blogginnlegg skal vise litt om hvordan de ulike ukene i Sats er og hva jeg har gjort (og lært) som sommerstudent i Sats. La oss begynne med første uka!

## Tech

Ettersom vi primært skal jobbe mot iOS-appen til Sats, så oppsto det et behov for å lære Swift. Jeg jobber fullstack også, der C# og .net blir brukt for backend. To språk og rammeverk jeg altså ikke har rørt før!

## Teamet

Teamet består av seks pers, fire utviklere, en designer og en produkutsjef.

## Hva har jeg gjort da?

Vel, første uke ble brukt for å bli kjent med iOS-utvikling og hvordan SwiftUI kan benyttes for å lage mobilapper. Fikk også dykket litt ned i kodebasen til Sats for å se på arkitekturen og hvordan ting henger sammen. Både backend og appen har en clean arkitektur som gjør det veldig lett å sette seg inn i koden.

Bruken av MVVM (Model View ViewModel) er kjent fra IN2000 og benyttes også i Sats. Mye av læringen oppsto fra å gjøre ting selv, og prøve å lage noe som eksisterte allerede i appen, for å bli kjent med hvordan ulike layouts og views er bygget.

Foruten læring av teknologien, var det en del innføringsmøter rundt oppgaven vi ønsker å løse og litt om Sats. Har også deltatt en del i møter rundt endelig løsning vi ønsker å lande på.

Alt i alt, en god uke og fin start!

## TL;DR

Lærte SwiftUI. IN2000 er fortsatt good shit.
